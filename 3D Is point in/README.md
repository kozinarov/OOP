Да се реализира полиморфична йерархия от класове представляващи триизмерни фигури и да се реализира следната функционалност:

·         По подадена точка да се извеждат фигурите които съдържат дадената точка

·         По индекс на фигура [0, броя - 1] да се изведат нейните абсолютни координати (ако е в група се прилагат транслация и скалиране)

Фигурите които ще трябва да имплементирате са

1.    Сфера - зададена по координатите на центъра  и дължина на радиуса, пример:

sphere 3.0 7.5 6.3 3.15

2.    Пирамида - зададен по координати на 4-те върха, пример:

 pyramid 1.0 1.0 1.0 2.0 1.0 4.0 1.0 2.0 6.0 -2.0 0.5 4.3

3.    Паралелепипед - зададен по 2 срещуположни върха, като неговите страни са успоредни на координатните оси, пример:

 cuboid -1.0 -1.0 -1.0 2.0 2.0 2.0

4.    Група - това представлява последователност от фигури (сфера, пирамида, паралепипед) които са транслирани с вектор и скалирани по някакъв скалар, пример с транслационен вектор (5.0, -7.3, 6.0) и скалар 4.0: group in 5.0 -7.3 6.0 4.0 .... group out

Входа на програмата ще се чете от текстов файл, като всяка фигура ще бъде на отделен ред. Изключение прави групата, като тя ще се дефинира като започва от group in и завършва на group out, и всички редове между тези двата са фигури принадлежащи в тази група. Файлът винаги ще е правилен и не се налага да проверявате за коректност, няма да има случай на група която се съдържа в друга група.
Примерен файл:

sphere 3.0 7.5 6.3 3.15
pyramid 1.0 1.0 1.0 2.0 1.0 4.0 1.0 2.0 6.0 -2.0 0.5 4.3
group in 2.0 -1.0 1.0 2.0
cuboid -1.0 -1.0 -1.0 2.0 2.0 2.0
group out
За заявка на фигура на индекс 2 се извежда следното cuboid 0.0 -3.0 -1.0 6.0 3.0 5.0 като координатите са получени при скалиране на координатите на паралелепипеда и сбора им с транслиращият вектор от групата.

Забележки :

1.    Една група съдържа точка в себе си, ако поне една от фигурите в нея съдържа точката (фигурите се разглеждат след скалирането и транслацията).

2.    Ако на даден индекс има група на екрана трябва да се извеждат всички фигури участващи в групата.
